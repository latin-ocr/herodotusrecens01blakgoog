. υιι Ἧτοαουου [vm.
θαλάσσης· αἴτιον δέ τοῦτο λέγοντες, εὖ λέγειν ἔμοιγε
δοκέουσι. τούς δέ περιγενομένους ἆπῆγε Ἀρτάβαζος
ἐς Θεσσαλίην παρῶ Μαρδόνιον. οὗτοι μὲν οἶ προ·
πέμψαντες βασιλέα οὕτω ἔπρηξαν.

130 Ὁ δέ ναυτικάς όΞέρξεω περιγενόμενος, ῶς προσ-
έμιξε τῇ Ἀσίῃ φεύγων ἐκ Σαλαμῖνος, καὶ βασιλέα
τε καὶ τήν στρατιήν ἐκ Χερσονήσου διεπόρθμευσε ἐς
Ἀβυδον, ἐχειμέριζε ἐν Κύμη· ἔαρος δέ ἐπιλάμψαντος,
πρῶϊος συνελέγετο ἐς Σάμον· αἱ δέ τῶν νηῶν καὶ
ἐχειμέρισαν αὐτοῦ· Περσέων δέ καὶ Μήδων οἱ
πλεῦνες ἐπεβάτευον· στρατηγοὶ δέ σφι ἐτι-ἦλθον,
Μαρδόντης τε ό Βαγαίου καὶ Ἀρταΰντης ό Ἀρτα-
χαίου· συνῆρχε δέ τούτοισι καὶ ἀδελφιδέος, αὐτοῦ
Ἀρταΰντεω προσελομένου, ’Ἰθαμίτρης ἅτε δέ
μεγάλως πληγέντες,ού τροήῖσαν ἀνωτέρω τό πρός
ἑσπέρης, οὐδ’ ἐπηνάγκαζε ούδείς· ἀλλ’ ἐν τῇ Σάμῳ
κατήμενοι, ἐφύλασσον τήν Ἰωνίην μή ἀποστῇ, νῆας
ἔχοντες σύν τῇσι Ἰάσι τριηκοσίας. ού μήν ούδέ
προσεδέκοντο τούς Ἕλληνας ἐλεύσεσθαι ἐς τὴν
Ἰωνίην, ἀλλ’ α’ποχρήσειν σφι τήν ἑωυτῶν φυλάσσειν·
σταθμεύμενοι ὅτι σφέας ούκ ἐπεδίωξαν φεύγοντας
ἐκ Σαλαμῖνος, ἀλλ’ ἄσμενοι ἀπαλλάσσοντο· κατά
μέν νυν τήν θάλασσαν ἑσσωμένοι ἦσαν τῷ θυμῷ,
πεζῇ δέ ἐδόκεον πολλόν κρατήσειν τόν Μαρδόνιον·
ἐόντες δέ ἐν Σάμῳ, ἅμα μέν ἐβουλεύοντο εἴτι δυναί-
ατο κακδν τούς πολεμίους ποιέειν, ἅμα δὲ καὶ
ὠτακούστεον όκη πεσέεται τά Μαρδονίου πρήγματα.

131 Τούς δέ Ἕλληνας τό τε ἔαρ γινόμενον ἤγειρε καὶ
Μαρδόνιος ἐν Θεσσαλίῃ ἐιόν. ό μὲν δή πεζός ούκω
συνελέγετο· ὁ δέ ναυτικῶς όπίκετο ἐς Αἴγιναν, νῆες
άριθμόν δέκα καὶ ἐκατόν· στρατηγός δέ καὶ ναύαρχος
ἦν Λευτυχίδης ὁ Μενάρεος, τοῦ Ἡγησίλεω, τοῦ
Ἱπποκρατίδεω, τοῦ Λευτυχίδεω, τοῦ Ἀναξίλεω, τοῦ
Ἀρχιδήμου, τοῦ Ἀναξανδρίδεω, τοῦ Θεοπόμπου, τοῦ
Νικάνδρου, τοῦ Χαρίλλου, τοῦ Εὐνόμου, τοῦ Πολυ-
δέκτεος, τοῦ Πρυτάνιος, τοῦ Εὐρυφῶντος, τοῦ Προ-

 

